---
layout: post
title: "1ο Σεμινάριο ΜΜΑ της IMMAF με τον Bertrand Amoussou στον Α.Σ. Λεύκαρο"
description: ""
category: 
tags: []
---
{% include JB/setup %}

Με μεγάλη επιτυχία πραγματοποιήθηκε η 1η επιχορηγούμενη δράση από τον Δήμο Βάρης, Βούλας, Βουλιαγμένης του πρωταθλητή συλλόγου Α.Σ. ΛΕΥΚΑΡΟΥ. 
Η δράση αυτή είχε ως σκοπό την πραγματοποίηση του 1ου Σεμιναρίου MMA η οποία απευθυνόταν στα μικρά και μεγάλα αρχάρια και προχωρημένα μέλη του συλλόγου, καθώς και στους φίλους του αθλήματος και στους Δημότες των 3Β. 

Εισηγητής του σεμιναρίου ήταν ο πολύ γνωστός για τις επιτυχίες του στο Διεθνές JU JITSU και σήμερα Πρόεδρος της Παγκόσμιας Ομοσπονδίας MMA (IMMAF), Βertrand Amoussou. O έμπειρος και θεαματικός Δάσκαλος από την Γαλλία έδειξε στους συμμετέχοντες τα πρώτα βήματα του δυναμικού και συναρπαστικού αθλήματος του ερασιτεχνικού MMA όπου το τελευταίο χρονικό διάστημα χαίρει ολοένα και μεγαλύτερης εκτίμησης, διάδοσης και ανάπτυξης σε παγκόσμια κλίμακα. Ο Amoussou έδειξε τους συνδέσμους που έχει το ερασιτεχνικό MMA με όλες τις πολεμικές τέχνες και πόσο εύκολη και γρήγορη μπορεί να είναι η προσαρμογή σε αυτό το νέο σύστημα το οποίο έχει ένα από τα πιο ενδιαφέροντα και αναλυτικά κωδικοποιημένα, επίπεδα ζωνών. Το MMA τελικά είναι προσιτό σε όλους. Απόδειξη ότι μπορούσαν να συμμετέχουν άνετα νέοι φίλοι του αθλήματος και κοινό δημότες των 3Β οι οποίοι δεν είχαν προηγούμενη εμπειρία ή ενασχόληση με τις πολεμικές τέχνες και παρόλα αυτά η συμμετοχή τους ήταν ευχάριστη και ενεργειακά αποδοτική. 

![](https://fbcdn-sphotos-g-a.akamaihd.net/hphotos-ak-frc3/1483554_746308315382760_299208079_o.jpg)

Το MMA επίσης έτσι όπως το έδειξε ο Bertrand Amoussou έχει και μεγάλη εκπαιδευτική αξία για όλους και κυρίως για τους μικρούς, οι οποίοι κάνουν τα πρώτα τους βήματα στον ευρύτερο χώρο των πολεμικών τεχνών και του αθλητισμού, δημιουργώντας δυνατά παιδιά με ευγένεια, δυναμισμό και αυτοπεποίθηση. 
Πολλοί επίσημοι τίμησαν με τη παρουσία τους αυτή την 1η δράση, παρακολουθώντας από κοντά την δυναμική πορεία των 20 χρόνων του πρωταθλητή συλλόγου. 
Κοντά μας ήταν : ο Πρόεδρος της Παγκόσμιας Ομοσπονδίας Ju Jitsu (JJIF) Π. Θεοδωρόπουλος, ο Πρόεδρος της Ελληνικής Ομοσπονδίας Ju Jitsu (ΕΦΕΟΖΖ) Α. Πουλικίδης, ο Διευθυντής της Ελληνικής Οργάνωσης Unesco A. Γλύκας, ο Δημοτικός Σύμβουλος και Πρόεδρος του ΟΑΠΠΑ κ. Γ. Νιτερόπουλος και οι Δημοτικοί Σύμβουλοι Κα Μαρτίνου, κος Καπετανέας, κος Αργυρουδάκης, κος Πασακυριάκος, κος Δαβάκης. 

Επίσης στην εκδήλωση παρευρέθηκε σύσσωμο το Διοικητικό Συμβούλιο του Λεύκαρου : Πρόεδρος Μ. Μαρκέτος, Αντιπρόεδρος Ι. Ρέτσου, Αντιπρόεδρος Σ. Αγγελιδάκη, Aρχηγός Αγωνιστικών ομάδων Κ. Σαγγιώτη Γ. Γραμματέας Μ. Φαράκλα, Ταμίας Μ. Ζερβός και Ε. Γραμματέας Κ. Πατζοπούλου καθώς επίσης και από τα ΜΜΕ ο κος Κονταρίνης.

![](https://fbcdn-sphotos-b-a.akamaihd.net/hphotos-ak-prn2/1404420_746308148716110_1383024051_o.jpg)