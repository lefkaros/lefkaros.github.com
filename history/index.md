---
layout: page
title: "Ιστορικό"
group: navigation
description: ""
---
{% include JB/setup %}

[Εσωτερικός Κανονισμός](/docs/esoterikos.pdf)

|Έτος|Διάκριση                                                                     |
|----|-----------------------------------------------------------------------------|
|1995|Πανευρωπαϊκό Πρωτάθλημα 3η θέση αγώνες – 7η θέση τεχνικές.                   |
|1996|Παγκόσμιο Πρωτάθλημα στο Παρίσι 6η θέση τεχνικές – 6η θέση αγώνες.           |
|1997|Πανευρωπαϊκό Πρωτάθλημα στην Στοκχόλμη 5η θέση αγώνες στα -72 κιλά.          |
|    |Open στην Βαρκελώνη 2η θέση τεχνικές Duo – 3η θέση αγώνες.                   |
|1998|Παγκόσμιο Πρωτάθλημα στο Βερολίνο – 4η θέση στους αγώνες στα – 85 κιλά.      |
|1999|Πανευρωπαϊκό Πρωτάθλημα στο Leeds Αγγλίας – 5η θέση στους αγώνες στα – 85 κιλά.|
|    |Open στην Κέρκυρα – 2η θέση αγώνες στα – 85 κιλά.                            |
|2000|Παγκόσμιο Πρωτάθλημα στην Κοπεγχάγη – 5η θέση στα – 85 κιλά , 5η θέση στα – 77 κιλά.|
|    |Ανάδειξη δύο Δασκάλων του Συλλόγου σε International & Continental Referree, που φέρνει την Ελλάδα από άποψη διαιτησίας στις πρώτες θέσεις της Παγκόσμιας Ομοσπονδίας.     |
|2001|Πανευρωπαϊκό Πρωτάθλημα στην Γένοβα Ιταλίας, 3η θέση, 4η θέση και 5η θέση αγώνες. |
|2002|Παγκόσμιο Πρωτάθλημα στην Ουρουγουάη 3η θέση στα – 85 κιλά.                  |
|2003|Γερμανικό Open 2 χρυσά, 2 αργυρά, και τρία χάλκινα μετάλλια.                 |
|2004|1ο Βαλκανικό Πρωτάθλημα Ju-Jitsu στην Αθήνα χρυσά, αργυρά, χάλκινα.          |
|2005|Παγκόσμιο Πρωτάθλημα Εφήβων Ju-Jitsu στη Γερμανία|
|    |Έλενα Λουκά, Λέτα Γκαρέτσου,2η θέση Duo System στην κατηγορία -21            |
|2006|Πανευρωπαϊκό Πρωτάθλημα Εφήβων στην Πολωνία                                  |
|    |1η θέση στους αγώνες σε συνεργασία με τον Αθλητικό Σύλλογο Εκπ. ‘’Ζώη’΄.     |                                           
|2009|Παγκόσμιο Πρωτάθλημα Εφήβων-Νέων Ju-Jitsu στην Αθήνα                         |
|    |Μάριος Μαυρουδάκος, 3η θέση Fighting System στην κατηγορία -21 ετών -85 κιλά |                        
|2010|Πανευρωπαϊκό Πρωτάθλημα Εφήβων-Νέων Ju-Jitsu στη Βιέννη                      |
|    |Παναγιώτης Ζήσης, Αλέξανδρος Σερεπίσος, 2η θέση Duo System στην κατηγορία -18 ετών|                       
|2012|Πανευρωπαϊκό Πρωτάθλημα Εφήβων-Νέων Ju-Jitsu στη Γένοβα                      |
|    |Χρήστος Σαγγιώτης, 3η θέση Fighting System στην κατηγορία -18 ετών -66 κιλά  |
|    |Αλέξανδρος Σερεπίσος, 3η θέση Fighting System στην κατηγορία -18 ετών -73 κιλά|
|    |Αρά Τζανικιάν, 3η θέση Fighting System στην κατηγορία -21 ετών -56 κιλά      |



###ΙΣΤΟΡΙΚΟ

Ο πρόγονος του karate & του ju-jitsu από ιστορικές πηγές θεωρείται το Αρχαίο Παγκράτιο Άθλημα. Στο αγώνισμα αυτό έδωσε έντεχνο χαρακτήρα ο ‘’Λεύκαρος ο Ακαρνάν’’ από τον οποίο πήρε το όνομά του ο Σύλλογός μας. Το Παγκράτιο είναι συνδυασμός πυγμαχίας και πάλης και ιστορικά θεωρούνται δημιουργοί του ο Ηρακλής και ο Θησέας.

###ΒΙΟΓΡΑΦΙΚΟ

Το 1993 Δημοτικοί υπάλληλοι, προπονητές, γονείς και αθλητές ιδρύουν τον Α.Σ. Λεύκαρο Βούλας και δραστηριοποιούνται στην ανάπτυξη και στη διάδοση των πολεμικών τεχνών στην ευρύτερη περιοχή. Από το 1997 ο Α.Σ. Λεύκαρος Βούλας είναι πρωταθλητής Σύλλογος και πολλοί αθλητές του στελεχώνουν την εθνική ομάδα ju-jitsu καθώς επίσης, μέλη του κατέχουν διοικητικές θέσεις στην ελληνική και παγκόσμια Ομοσπονδία. Ο προπονητής μας Γ. Ζαντιώτης υπήρξε επί σειρά ετών Ομοσπονδιακός προπονητής και ο Κ. Καζάκος είναι διεθνής διαιτητής Α’ επιπέδου. Ο Α.Σ. Λεύκαρος Βούλας ανήκει στους συλλόγους του Δήμου Βούλας και συνεργάζεται με τον Δημοτικό Αθλητικό Οργανισμό Βούλας (ΔΑΟΒ). 
Είναι σύλλογος ΜΗ ΚΕΡΔΟΣΚΟΠΙΚΟΥ ΧΑΡΑΚΤΗΡΑ. Βασίζεται μόνο στην οικονομική βοήθεια του Δήμου και στις συνδρομές των μελών του. Ο Α.Σ. ‘’Λεύκαρος΄΄ είναι σύλλογος πρωτοπόρος στο είδος του, αφού είναι αυτός που πρώτος έφερε, εδραίωσε και διέδωσε το Ζίου Ζίτσου στην Ελλάδα και το εισήγαγε στα σχολεία.
Οι εκπαιδευτές του ήταν οι πρώτοι που συνεργάστηκαν με τα Ιδιωτικά Σχολεία όπως Εκπαιδευτήρια ‘’Γείτονα΄΄ στη Βάρη, Κωστέα Γείτονα στην Παλλήνη, στα Εκπαιδευτήρια Γιαννόπουλου στη Γλυφάδα, Γ. Ζώη στην Αργυρούπολη, τα Εκπαιδευτήρια ΄΄Αέτειον΄΄, την Σχολή Παπαιωάννου στον Πειραιά, Εκπαιδευτήρια ‘’Παυλοπούλου΄΄ στο Πέραμα κ.α. 
Είναι ιδρυτικό μέλος της ΕΛΛΗΝΙΚΗΣ ΦΙΛΑΘΛΟΥ ΕΡΑΣΙΤΕΧΝΙΚΗΣ ΟΜΟΣΠΟΝΔΙΑΣ ΖΙΟΥ-ΖΙΤΣΟΥ (ΕΦΕΟΖ-Ζ), μέλος της ΔΙΕΘΝΟΥΣ ΟΜΟΣΠΟΝΔΙΑΣ ΖΙΟΥ-ΖΙΤΣΟΥ (JJIF ) και μέλος της ΕΥΡΩΠΑΪΚΗΣ ΕΝΩΣΗΣ ΖΙΟΥ-ΖΙΤΣΟΥ (EJJU).
Τα τελευταία χρόνια ο σύλλογος έχει να επιδείξει εντυπωσιακά αποτελέσματα όπως :

·         Διοργάνωση εκδηλώσεων που έχουν γίνει πλέον θεσμός, όπως τα Διασυλλογικά Πρωταθλήματα Λεύκαρος Challenge Cup , με την συμμετοχή συλλόγων από όλη την Ελλάδα καθώς και σειρά παιδικών πρωταθλημάτων με την επωνυμία Λεύκαρος Junior’s Cup και τις σε ετήσια βάση πετυχημένες και πολυπληθείς επιδείξεις πολεμικών τεχνών των ‘’Λευκαρείων’’.

·         Συνδιοργάνωση με την Ελληνική Ομοσπονδία τα τελευταία χρόνια (1999-2004) κατ’ εντολή της Παγκόσμιας Ομοσπονδίας Ju-Jitsu (JJIF) στην Κέρκυρα και τη Ρόδο του Παγκόσμιου Θερινού Σεμιναρίου Εθνικών Ομάδων Ζίου – Ζίτσου (JJIF SUMMER CAMP).

·         Οργάνωση τμημάτων αυτοάμυνας για άτομα με ΕΙΔΙΚΕΣ ΑΝΑΓΚΕΣ και ΚΙΝΗΤΙΚΕΣ ΔΥΣΛΕΙΤΟΥΡΓΙΕΣ (ΠΙΚΠΑ ΒΟΥΛΑΣ).

·         Διοργάνωση σεμιναρίων και επιδείξεων σε όλη την Ελλάδα π.χ. Αθήνα, Πάτρα, Καρπενήσι, Κέρκυρα, Ρόδος, Αλεξάνδρεια, Κύθηρα, Άργος, Ναύπλιο, Θεσσαλονίκη, Κρήτη, Ζάκυνθος, Λακωνία, Κομοτηνή, Κύπρο κ.α.

·         Διοργάνωση σεμιναρίων στην Ελλάδα με διακεκριμένους καθηγητές και πρωταθλητές του Ζίου – Ζίτσου στο εξωτερικό όπως είναι ο Bertrand Amoussou και Florence Bailly από Γαλλία, ο Mario Den Edel, o Bert Van Haren και Rob Haans από Ολλανδία, Heinz Lamade από Γερμανία καθώς και με πολύ σημαντικούς Έλληνες εισηγητές κ.α.

·         Διοργάνωση σεμιναρίων με θέματα: ‘’αθλητής και διατροφή’’, εισηγητής κ. Συντώσης, ‘’αθλητική ψυχολογία’’, εισηγητής κ. Σταύρου, ‘’παιδί και υγεία’’, κα. Ψυχογιού κ.α.

·         Συμμετοχές σε Πανελλήνια και Διεθνή Πρωταθλήματα με διακρίσεις:


Ο Α.Σ. ΄΄Λεύκαρος’’ Βούλας από το 1995 μέχρι και σήμερα είναι πρωταθλητής σύλλογος στην Ελλάδα στις περισσότερες κατηγορίες κιλών και ηλικιών.

To 2009 o ΛΕΥΚΑΡΟΣ ΒΟΥΛΑΣ ανακηρύχθηκε Πρωταθλητής Σύλλογος Ελλάδας.


Μέλη από τον Σύλλογό μας (γονείς) δραστηριοποιούνται και στελεχώνουν παραγοντικές θέσεις του Συλλόγου, της Ελληνικής και Διεθνούς Ομοσπονδίας, καθώς και σε Επιτροπές.

ΕΔΡΑ ΤΟΥ ΣΥΛΛΟΓΟΥ : ΕΛΕΥΘΕΡΙΑΣ 62Ε   166 73, ΒΟΥΛΑ

ΕΔΡΑ ΠΡΟΠΟΝΗΣΕΩΝ : Λ. ΒΑΡΗΣ 15,   166 72 ΔΙΛΟΦΟ ΒΑΡΗΣ

ΥΠΕΥΘΥΝΟΙ ΕΠΙΚΟΙΝΩΝΙΑΣ : ΓΙΑ ΤΟ Δ.Σ. ΚΑΛΛΙΠΕΤΗ ΜΑΡΙΚΑ 210-8962068 & 6932-529431
ΓΙΑ ΤΙΣ ΠΡΟΠΟΝΗΣΕΙΣ Γ. ΖΑΝΤΙΩΤΗΣ 210-6957387 & 6944-427050
E-mail : Lefkaros@gmail.com

JU – JITSU

To Ju-Jitsu πρωτοεμφανίζεται στα μοναστήρια του Θιβέτ και καθιερώνεται σαν πρώτη μορφή πολεμικής τέχνης στην Ιαπωνία. Η λέξη Ju-Jitsu είναι σύνθετη και αποτελείται από το ‘’Ju’’ (Ζίου) που σημαίνει ‘’απαλή’’ και το ‘’Jitsu’’ (Ζίτσου) που σημαίνει ‘’τέχνη’’. Η απαλή αυτή τεχνική βασίζεται στην εκμετάλλευση της δύναμης του αντιπάλου. Με διάφορες τεχνικές επιτυγχάνεται το κλείδωμα των αρθρώσεων προκαλώντας ισχυρό πόνο, χωρίς όμως να τραυματίζεται ο αντίπαλος εφόσον δεν το επιθυμούμε. Το Ju-Jitsu είναι η τέχνη από την οποία προέκυψαν το Καράτε το Τζούντο και το Αικίντο. Είναι λοιπόν ένα σύμπλεγμα του Καράτε και του Τζούντο και έχει πάρα πολλές ομοιότητες με το Αρχαίο Παγκράτιο Άθλημα. Στον παγκόσμιο χώρο, το Ju-Jitsu είναι ένα από τα πιο διαδεδομένα στυλ Μαχητικών Τεχνών με πάρα πολλούς και φανατικούς φιλάθλους.

###OKINAWA KARATE

Το καράτε είναι ένα δυναμικό και ευγενικό άθλημα. Ο κάθε άνθρωπος εφόσον δεν έχει πρόβλημα υγείας, ανεξάρτητα από το φύλο του, από την ηλικία των έξι ετών και πάνω μπορεί να επιδοθεί στο ΚΑΡΑΤΕ έχοντας διαφορετικούς στόχους, που ξεκινούν από την απόκτηση καλής φυσικής κατάστασης και φτάνουν στην ολοκλήρωση του χαρακτήρα του. Είναι ο επιστημονικότερος τρόπος αξιοποίησης των ανθρώπινων δυνατοτήτων στο αδιάσπαστο σύνολο πνεύματος – σώματος. Η έκφραση (KARATE DO) είναι Ιαπωνικής προέλευσης – Κάρα = άδειο τε =χέρι, ντο =δρόμος που εκτός από την κυριολεκτική έννοια ‘’ο δρόμος των άδειων χεριών’’ έχει και μεταφορική έννοια ‘’άδειο μυαλό’’ από κάθε κακή σκέψη’’.


###ΠΑΓΚΡΑΤΙΟ ΑΘΛΗΜΑ

Σήμερα το άθλημα του Παγκρατίου ανανεωμένο κατόπιν επίμονων ερευνών και μελετών, αναδύεται όλο λαμπρότερα. Στόχος των Ελλήνων είναι ουσιαστικά οι σύγχρονοι Ολυμπιακοί αγώνες ώστε το Παγκράτιο επάξια να αντιπροσωπεύει σε αυτούς τον Ελληνισμό και την χιλιάδων ετών ιστορία του. 
Η Ελληνική Ομοσπονδία Παγκρατίου Αθλήματος, επίσημα αναγνωρισμένη, έχει αναλάβει ως μοναδικός εκπρόσωπος της Ελληνικής πολιτείας, την διάδοση του προγονικού μας αγωνίσματος στην Ελλάδα και σε όλο τον κόσμο. Με συνεχή αγωνιστική δραστηριότητα αναπτύσσεται η μαχητική ικανότητα των Παγκρατιστών στο μέγιστο επίπεδο. 
Το μόνο το οποίο χρειάζεται ένα άτομο για να ασχοληθεί με το Παγκράτιο, είναι η καλή σωματική υγεία. Δεν έχει σημασία η ηλικία στην οποία βρίσκεται, και τούτο διότι η κινησιολογία του Παγκρατίου έχει εφαρμογή ανάλογα της δυνατότητας του εκάστοτε ατόμου. Κατ’ ουσία δηλαδή όλοι μπορούν να ασχοληθούν με το Παγκράτιο.

###KRAV – MAGA

Ισραηλινή πολεμική τέχνη αυτοάμυνας, εξειδικευμένη για τις ανάγκες των Ενόπλων Δυνάμεων και των Σωμάτων Ασφαλείας, η οποία όμως απευθύνεται και σε πολίτες. 
Το Κραβ Μάγκα είναι δημιούργημα του Ισραηλινού Ίμριχ Σντε-Ορ (1910-1998), πιο γνωστού ως Ίμι. Πριν ακόμη το Ισραήλ συγκροτηθεί ως κρατική οντότητα, επέστρεψε στην Παλαιστίνη, όπου αναμίχθηκε με μια οργάνωση, την Χάγκανα, και τότε άρχισε να διδάσκει στον στρατό τακτικές μάχης σώμα με σώμα. Αργότερα, η κυβέρνηση του Ισραήλ του ζήτησε να δημιουργήσει ένα αποτελεσματικό και απλό στην εκμάθησή του σύστημα μάχης και έτσι γεννήθηκε το κραβ μάγκα. Επί 20 χρόνια, που υπηρετούσε στις Ένοπλες Δυνάμεις της χώρας του, μελετούσε και βελτίωνε το σύστημά του. 
Ένα απλό και πρακτικό σύστημα τακτικών μάχης σώμα με σώμα, το οποίο είναι προσανατολισμένο 100% στην πρακτική αυτοάμυνας, ένοπλη και άοπλη. Το Κραβ Μάγκα προετοιμάζει τους ασκούμενους σε αυτό για όλα τα είδη πάλης και μάχης σώμα με σώμα, όπως και για την αντιμετώπιση διαφόρων ειδών όπλων (περίστροφο, μαχαίρι, κλοπ κ.α.). Από κινησιολογικής πλευράς θα μπορούσαμε να πούμε ότι είναι ένα μίγμα των πιο πρακτικών κινήσεων του Καράτε και του Τζου – Τζουτζου, συνδυασμένων με απλές τεχνικές εδάφους, με έμφαση στην απλότητα και λιτότητα της κίνησης.

###ΠΡΟΣΧΟΛΙΚΗ ΑΥΤΟΑΜΥΝΑ

Απευθύνεται σε παιδιά ηλικία 4-7 ετών. Το πρόγραμμα έχει σαν στόχο την ομαλή προσαρμογή των μικρών μαθητών στα μετέπειτα προγράμματα καράτε & ju-jitsu. Το μάθημα περιλαμβάνει απλές ασκήσεις αυτοάμυνας, και πολλά παιχνίδια δεξιοτήτων και ισορροπίας. Στόχος είναι η κατανόηση των σωματικών δυνατοτήτων τους (δύναμη- ελαστικότητα – εύρως κίνησης) η ανάπτυξη του αυτοέλεγχου και της πειθαρχίας μέσα στην ομάδα και η βελτίωση των ικανοτήτων συγκέντρωσης. Μέσα από την άσκηση και το παιχνίδι επέρχεται εκτόνωση, ψυχοσωματική ηρεμία, και συναισθηματική σταθερότητα.

###ΜΑΘΗΜΑΤΑ ΑΥΤΟΑΜΥΝΑΣ ΓΙΑ ΑΤΟΜΑ ΜΕ ΕΙΔΙΚΕΣ ΑΝΑΓΚΕΣ ΚΑΙ ΚΙΝΗΤΙΚΕΣ ΔΥΣΛΕΙΤΟΥΡΓΙΕΣ

Η δύναμη της ανθρώπινης θέλησης είναι αήττητη. Ορμώμενοι από αυτή τη δύναμη ξεκινάμε το πρωτοποριακό αυτό πρόγραμμα αυτοάμυνας για άτομα με ειδικές ανάγκες και κινητικές δυσλειτουργίες. 
Στόχος του προγράμματος είναι οι συμμετέχοντες να έρθουν σε επαφή με τον κόσμο της αυτοάμυνας, ανάλογα με τις δυνατότητές τους και να προσφέρουν στον εαυτό τους εκτόνωση, ενέργεια και αυτοπεποίθηση.

###ΤΙ ΠΡΟΣΦΕΡΕΙ ΤΟ ΚΑΡΑΤΕ ΚΑΙ ΤΟ JU-JITSU ΣΤΟΝ ΑΝΘΡΩΠΟ

Το άθλημα του καράτε & του Ju-Jitsu προσφέρει στον άνθρωπο ευεξία και δύναμη. Είναι άθλημα που ωφελεί την καρδιά και τα αγγεία, δυναμώνει τα κόκκαλα και τις αρθρώσεις και έχει εκπληκτικές θεραπευτικές επιδράσεις σε διάφορες παθήσεις. Έτσι θεραπεύονται ελαφρά καρδιοαγγειακά νοσήματα, όπως η υπερτροφία της καρδιάς και η βραδυκαρδία. Λειτουργεί άριστα όλο το πεπτικό σύστημα και υπάρχει τέλεια κυκλοφορία του αίματος. Οι πολυάριθμες και πολλαπλές κίνησεις των Κάτα (κινήσεις με αποκρούσεις και κτυπήματα προς όλες τις κατευθύνσεις των φανταστικών αντιπάλων), καλλιεργούν τα αντανακλαστικά του ανθρώπου. Το ‘’Σαν Τσιν’’ (αναπνευστικές κινήσεις), συντελεί στην αύξηση της οξυγόνωσης του εγκεφάλου, με άμεσο αποτέλεσμα την ήρεμη, αλλά και γρήγορη σκέψη και δράση, την αντοχή και το σθένος στην αντιμετώπιση οποιασδήποτε κατάστασης. 
Ο αθλούμενος του τμήματος Karate & Ju-jitsu στο Σύλλογό μας, ανεξαρτήτως φύλλου και ηλικίας, εξελίσσεται ψυχοπνευματικά, κοινωνικά και σωματικά, αποκτώντας έτσι ΟΛΙΚΗ ΕΠΑΡΚΕΙΑ. Εμφανίζει πνευματική διαύγεια, συγκέντρωση, ήθος, συναισθηματική σταθερότητα, αυτοπειθαρχία, κοινωνική προσαρμογή, αυτοσεβασμό, αυτοπεποίθηση και υψηλό επίπεδο σωματικών δυνατοτήτων. Απαλλάσσεται από το στρες, ενεργεί κατά τρόπο αποδοτικό και ανταποκρίνεται στις απαιτήσεις της καθημερινής του ζωής.